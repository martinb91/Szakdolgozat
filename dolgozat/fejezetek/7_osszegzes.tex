\Chapter{Összegzés}

A szakdolgozat témáját képező fesztivál kereső alkalmazás megtervezése és megvalósítása volt a feladatom. Úgy érzem, hogy ezt a terveknek megfelelően sikerült elkészítenem. Elkészült mind a szerveroldali, mind pedig a kliensoldali alkalmazás, amelyek megfelelő módon kommunikálnak egymással. Elkészült továbbá a felhasználói fiókhoz kapcsolodó funkciók közül a belépés és a regisztráció. A fellépőknél és a fesztiváloknál megvalósult az új fellépő felvitele, törlése és módosítása. Ezenkívül létrehoztam a koncertekhez és a szállásokhoz a rögzítés funkciót.

A szakdolgozatban bemutatott alkalmazás tekinthető az első nagyobb, önállóan elkészített webes alkalmazásomnak Természetesen sok hasznos ötletet és iránymutatást kaptam a témavezetőmtől, amelyeket a lehető legjobb hatásfokkal próbáltam beépíteni az alkalmazásomba. Az is kiderült számomra, hogy mennyire tudom használni az egyetemen elsajátított ismereteimet és milyen eredményekkel tudom kombinálni ezt új ismeretekkel, melyeket önállóan kellett megszereznem. Szemléletmódbeli változást eredményezett a szakdolgozat megírása, hiszen ennek kapcsán ismerhettem meg jobban a szerver-kliens architektúrát programozás technikai szempontból. Az egyetemen oktatott tárgyak közül  különösképpen a következő tárgyak voltak a segítségemre:  Adatbázis rendszerek, Objektum Orientált Programozás, Java Technológiák, Szoftvertechnológia. Az egyetemi tárgyakon kivül sikerült megismerkednem az \textit{Angular} és \textit{Spring Boot} keretrendszerekkel, melyek további piacképes tudáshoz juttatak, és így remélhetőleg nem okoz majd gondot a munkaerőpiacon maradnom a jövőben.

Az alkalmazás további fejlesztése a jövőre nézve még rengeteg izgalmas kihivást rejt magában. Ilyen például a felhasználói fiókok jogköreinek bevezetésében rejlő kihívások. A felhasználói felület dízájnelemekkel való bővítése, szinesítése is a fejlesztés későbbi szakaszára maradt, ehhez szakember bevonására is szükség lehet, így emiatt sem valósulhatott meg az alkalmazás publikálása azonnal a szakdolgozat megírását követően. Ahogy a dolgozatomban korábban említettem, a jegyeket is szeretném majd a jövőben reprezentálni az alkalmazásban, és így árkategóriára szerint is szűrhetünk majd. Ahhoz, hogy az alkalmazás valóban sikeres lehessen, és a felmerülő igényeket fel tudjam térképezni,  valamilyen módon motiválni kell a fellépőket és a fesztivál szervezőket, hogy regisztrálják magukat a rendszerbe, és minden aktualitást közöljenek a rajongóikkal. Ahhoz, hogy egy igazán jó, széles körben használt alkalmazássá váljon az elkészült szoftver, még rengeteg további fejlesztésre lesz szükség, de összességében elégedett vagyok a dolgozat megírása során elért, és az abban bemutatott eredményekkel.
